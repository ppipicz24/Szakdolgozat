Online animátor jelentkezési rendszer fejlesztése webes környezetben


A dolgozat célja egy olyan webes alkalmazás elkészítése, amely lehetővé teszi az animátoroknak és a koordinátoroknak az időpont foglalás és jelentkezés egyszerű és hatékony kezelését. 

A koordinátornak lehetősége van a felhasználók adatait kezelni. Jogosultsága van létrehozni új időpontokat az egyes napokra, illetve felviszik az érkező csoportok tulajdonságait (létszám, korosztály, nyelv). 
Az animátorok regisztráció és bejelentkezés után elérik a jelentkezési felületüket, ahol tudnak jelentkezni az egyes alkalmakra. Ezeket le is tudják adni legkésőbb az esemény előtt 24 órával.
A fel- és lejelentkezésről mind a koordinátor, mind az animátor kap emailben értesítést, emellett az animátor az időpont előtt 12 órával is. 
Az animátoroknak lehetőségük van a lefoglalt időpontot kiimportálni Google Naptárba.
Mind a három felhasználó rendelkezik egy "Profil" oldallal, ahol a saját adataikat tudják módosítani.

Az alkalmazás megvalósításához Node.js kerül felhasználásra a backend oldalon, a frontend oldalon pedig Angular keretrendszer segítségével készül el a felület. Emellett a felhasználókat, a csoport adatokat és a jelentkezéseket Firebase-n Realtime adatbázisban tároljuk.